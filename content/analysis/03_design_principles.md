Analys av designprinciper
=======================

Denna uppgift består av att identifiera och analysera designprinciper på tre utvalda så kallade personsidor på internet.

Urval
-----------------------

Valet av webplatserna baserades på artikelförfattarens "top songs of 2022" på spotify. Helt sonika de tre mest spelade artisterna under året som gått.

1. https://www.nogaerez.com/
2. https://www.adele.com/
3. https://ionnalee.com/

Metod
-----------------------

Analysen av webplatserna lutar sig på en artikel skriven av Mary Stribley:
https://www.canva.com/learn/design-elements-principles/
Baserat på dessa 20 designelement och principer analyseras webplatsernas design. Alla 20 punkter är en del av analysen men endast de mest framstående i webplatsens design väljs ut och diskuteras djupare.

Resultat
-----------------------

### https://www.nogaerez.com/
#### Mål och syfte. Varför finns webbplatsen till? 
Denna webplats är en personsida för den israeliska artisten Noga Erez. Sidans syfte är framförallt att promota och tillhandahålla relevant information om artisten.
#### Webbplatsens design och vad som kännetecknar den rent allmänt.
Webplatsens "over the fold" består av en enda stor video och ovanpå den; en meny, en logga, socialmedia-länkar och en länk till den senaste releasen.
Skrollar man ner ser man resten av en ganska minimalistisk webplats med mörk bakgrund, vit text och sen kontrasterande färgglada bilder.
#### Gynnar designen webbplatsens mål och syfte?
Webplatsens design återspeglar väl artistens stil av musik och tillhandahåller relevant information såsom turnédatum, socialmedia-länkar och en diskografi. Det ska dock nämnas att diskografin visar tre skivomslag på desktop och endast en på mobila enheter. Det går att skrolla genom att trycka och dra åt sidan men det finns absolut inget som visar på att detta är möjligt. En ganska stor designbrist på en webplats som denna.
#### Signifikanta designprinciper.
Rörelse är den absolut tydligaste principen då det första man ser bokstavligt talat är en video. Skrollar man sen ner så märker man att även bakgrunden animeras i takt med att man skrollar. Symmetrisk balans är också en tydlig princip som används och tillsammans med kontrasterna mellan den mörka bakgrunden, den vita texten och sen de färgranna skivomslagen så är det de mest utmärkande dragen på webplatsen.
#### Huvudsidan vs. undersidorna.
Webplatsen är byggd i en så kallad "single page"-struktur så undersidorna är bokstavligt den samma som huvudsidan och inga drastiska skillnader syns till i de olika sektionerna. Shop är den enda menylänken som leder till en ny sida men även den håller samma stil som grundsidan. Klickar man på "Out now" under skivomslagen (som i sig själva inte går att trycka på vilket personligen anses som dålig design i detta fall) så kommer man till en sida med alla olika streamingsidor där man kan hitta musiken.

### https://www.adele.com/
#### Mål och syfte. Varför finns webbplatsen till?
Denna webplats är en personsida för den engelska artisten Adele Laurie Blue Adkins som går under artistnamnet Adele. Sidans syfte är framförallt att promota och tillhandahålla relevant information om artisten.
#### Webbplatsens design och vad som kännetecknar den rent allmänt.
Webplatsens "above the fold" är en stor bild på Adele med en stor text i handskriven stil och två länkar. En till en musikvideo på youtube och en till merch-shoppen. Skrollar man sen ner så följer en "one page"-struktur med information om artisten, personliga texter och bilder tillsammans med videos.
#### Gynnar designen webbplatsens mål och syfte?
Designen på webplatsen är glamourös och personlig och överensstämmer bra med artistens image generellt.
#### Signifikanta designprinciper.
Färgerna är viktiga på denna webplats. Valet av dem verkar väldigt genomtänkt för att utstråla glamour men ändå värme och känns välkommnande. Texturen på bakgrunden påminner om ett exklusivt tyg och lyfter väl fram de stora personliga bilderna. Typografin går i samma spår. Sidan är symetriskt balanserad och som i alla "single page" sidor är elementen staplade på varann och leder oss ner för sidan och "direction" är en inbyggd princip i en sådan struktur.
#### Huvudsidan vs. undersidorna.
Precis som sidan för Noga Erez är alltså undersidorna en del av huvudsidan. Alla länkar leder till helt andra sidor såsom youtube eller merch-shoppen och de öppnar alla i en ny tab. Merch-sidan utstrålar samma anda av glamour.


### https://ionnalee.com/
#### Mål och syfte. Varför finns webbplatsen till?
Denna webplats är en personsida för den svenska artisten Jonna Emily Lee som går under artistnamnet Ionnalee och Iamamiwhoami. Sidans syfte är framförallt att promota och tillhandahålla relevant information om artisten.
#### Webbplatsens design och vad som kännetecknar den rent allmänt.
Även denna webplats huvudsida börjar med en helbild "above the fold". Men det är inte en "single page"-struktur och därmed finns en meny med länkar till de andra delarna av webplatsen som är sticky och följer med när man skrollar ner. Det är en mörk design, överlag svartvit med lite inslag av dämpade färger.
#### Gynnar designen webbplatsens mål och syfte?
Då artisten också är videokonstnär så är det betydligt mer material på denna webplats än de förgående två. Det finns många musikvideor/kortfilmer och mycket information om olika projekt som drivs av artisten under olika namn. Designen motsvarar artistens generella image och sidan tillhandahåller relevant information i en lättnavigerad design.
#### Signifikanta designprinciper.
Symmetri, balans, mörka dämpade färger i ett tydligt grid-format är de mest signifikanta designprinciperna på denna webplats. En ganska basal design men som får sin prägel av att strikt hålla sig till dessa ovan nämnda principer.
#### Huvudsidan vs. undersidorna.
Alla undersidor håller sig till samma design och framförallt så är grid-designen tydlig på undersidorna medans den är mer centrerad på huvudsidan.


Analys
-----------------------

"Single page"-strukturen verkar vara populär på musikers webplatser. Även om ionnalee.com inte strikt håller sig till den strukturen så är undersidorna byggda på liknande sätt utan länkar och utan något slags "aside"-element. Även efter en snabb titt på andra sidor verkar "single page" vara populärt.
Generellt så speglas artisternas musikstil och image väldigt tydligt i designen av deras webplatser och de känns grundligt igenomtänkta. Självklart är det viktigt att designen framhäver relevant information men att förmedla en känsla som överensstämmer artistiskt med musiken har tydligt varit en viktig aspekt i utformingen av alla tre webplatser. Något mörkare dämpade färger är återkommande och typografin är väl genomarbetad. Användandet av bilder och videor är utbrett och ger en personlig känsla av artisten.
På alla tre webplatser var designen ren och inget känns överflödigt. På Ionnalees webplats fanns det betydligt mer material än på de övriga två men designen gjorde fortfarande så att den inte kändes plottrig.
Att webplatsen till Noga Erez hade en så tydlig designbugg som försvårade åtkomsten till information av tidigare releaser var förvånande.


Analys av egen sida
-----------------------

Webplatsen i fråga:
http://www.student.bth.se/~madx21/dbwebb-kurser/design/me/portfolio/

#### Webbplatsens design och vad som kännetecknar den rent allmänt.
Webplatsen är steril och känns ofullständig.
Om vi ska peka ut några desigprinciper så kan vi se att storleken på logotypen och rubriken på webplatsen är ett exempel på hur hierarki tillsamman med "scale" och "arrangement" automatiskt bildar en komposition.
Det ljusa temat känns kallt och inte helt genomtänkt vilket speglar att sidan först byggdes i ett mörkt tema och det ljusa komma till senare. Kännetecknande för sidan är sparsamt användande av färger. Liknande grå nyanser används som antingen bakgrund eller textfärg i både det ljusa och det mörka temat. Röd används som kontrastfärg och highlightar den aktuella sidan i menyn.

#### Gynnar designen webbplatsens mål och syfte?
Då det är en designkurs skulle det vara önskvärt att designen var lite mer vågad. Men i första hand är det en documentationssida för den aktuella kursen och man skulle kunna säga att den därmed gynnar sitt syfte i och med att navigationen är enkel. Menyn är tydlig och tillgänglig och resten är sparsmakat.

#### Signifikanta designprinciper.
Det som utmärker sidan är kontrasten av gråvit text på en mörkare bakgrund. Den mer eller mindre symmetriska balansen är också framstående och bidrar till att sidan inte blir allt för plottrig. Valet av en rimligt stor header gör att fotot blir halvvägs "under the fold" på merparten av skärmar. Det gynnar inte webplaten och gör att man kan se att den är bygds av en nybörjare i jämförelse med de tidigare tre analyserad sidorna. Konstrasten mellan de ljusgrå inslagen och de mörkgrå plus lite inslag av rött är gör att designen känns stilren och kanske det enda som känns nogorlunda igenomtänkt vid första anblick.

#### Huvudsidan vs. undersidorna.
Webplatsen håller sig för det mesta till samma design, samma färger, typsnitt och samma layout. Detta gör att hela webplatsen åt mindstånde känns enhetlig.
På vissa av undersidorna så är "grid"-mönstret tydligt.
I menyn så borde det rensas upp lite mer så inte onödiga sidor visas upp.

#### Potentiella uppgraderingar.
Designprinciper som skulle kunna förbättra hemsidan:
1. Ett mer intressant val av färger.
2. Skapa djup.
3. Hitta ett bättre typsnitt för titeln.
4. Snygga till loggan.
5. Använda sig av "texture" för att skapa en mindre steril sida.
6. Tänka över inramningen på element.
7. Se över layouten.

Jag har valt att hålla det relativt simpelt och gjorde följande ändringar:
1. Ändra bakgrundsfärgen på "main"-elementet så att det skiljer sig från "html"-bakgrunden samt runda dess "border". Detta skapade genast ett mindre sterilt intryck. Jag drar det främst under designprincipen "framing", men "color"-aspekten speler också in.
2. Första-sidans layout ändrades till "flex-direction: row" för att få bilden vid sidan av texten och därmed stanna "above the fold" på desktop. "flex-wrap" sattes till "wrap" vid breakpointen för mindre skärmar. Förbättringen av "balance" och "symmetry" var målet som här bidrog till förändringen av sidans "composition". Alla tre av dessa principer spelade in i beslutet.
3. Designprincipen "depth" applicerades och ett djup skapades på titeln och logan genom användadet av "filter: drop-shadow". Detta bidrog också till att sidan blev mindre steril och mindre papperslik.
4. Navigeringsmenyn sågs över och onödiga länkar togs bort.

Referenser
-----------------------

https://www.canva.com/learn/design-elements-principles/


Övrigt
-----------------------

Artikelförfattare: Max Behrendt